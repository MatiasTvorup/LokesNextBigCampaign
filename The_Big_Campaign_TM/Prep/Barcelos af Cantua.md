Siden han overtog den Cantiske trone har Barcelos været kendt som en svag konge. Og specielt siden at [[K'Sum-klanen - story]] kom til Cantua, har det været synligt. 
Hvis nogen skulle have haft muligheden for, at opdage at dværgene opkøbte landet - og dermed regeringen - skulle det have været ham. Men han så intet, eller han gjorde i hvert fald intet for at stoppe dem. Kongens fokus var altid på at forsikre alle om, at dværgene var en kærkommen mulighed for at skubbe Cantua ind i en ny tidsalder. Og det havde han jo delvis ret i.

Siden den royale flugt til [[Last Hope]], er Barcelos generelt blevet afvist af det Cantiske folk, og har derfor forsøgt at finde allierede i andre fordrevne folk og deres eksilregeringer.

I lang tid har den Cantiske trone været uden arving. Dette har ledt til flere, fejlede kupforsøg orkestreret af tronens fjerne slægtninge, som ville indsætte sig selv som konge. Og siden Barcelos mistede Cantua, er forsøgene kun taget til i intensitet. 
Tidligere Cantiske generaler har erklæret, at de rekrutterede soldater til at befri Cantua - nogen var endda så ærlige, at de sagde at de ville overtage landet. Samtlige K'Sum-sympatisører er blevet indsat, af [[K'Sum-klanen - story]], som frontpersoner og ledere for at trække folk tilbage til landet.

Dog fik Barcelos en arving efter hans ankomst til [[Last Hope]] - [[Prinsesse Lousada]]. Hun er fra en tidlig alder blevet trænet af de dygtigste, resterende Cantua-loyalister, for en dag at kunne blive en forenende konge, både for folket i det besatte Cantua og dem der er fordrevet uden for landets grænser.
Barcelos kæmper for at placere [[Prinsesse Lousada]] som en legitim arving til Cantua, men det er svært at overbevise en voksende generation af yngre Cantere, om at kæmpe og risikere deres liv, for et land de kun har hørt deres forældre fortælle om.

Derfor er Barcelos overbevist om, at Cantua skal vindes tilbage i hans egen levetid. Delvist for at sikre at det Cantiske folk kan komme hjem, før deres kultur og traditioner går tabt, men mest for at sikre at kongerækken fortsætter med [[Prinsesse Lousada]].