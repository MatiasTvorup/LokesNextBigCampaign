# Historie
For at forstå hvad Cantua er blevet til, er det nødvendigt først at forstå hvad Cantua engang var.

Før katastrofen var Cantua et repræsentativ monarki, med Kongen, [[My Leader]], som overhoved. Regeringen under ham blev hver syvende år valgt af folket - det var et system, som virkede, selvom det blev kritiseret af nogle enkelte "kloge" folk, for kun at give stemmeret til landejere, og lade stemmens værdi være proportionel til hvor stort et stykke land man ejede.
Men det virkede fordi Cantua først og fremmest var et landbrugssamfund, så regeringen og størstedelen af folket, har været enige om landets kurs lige så længe som nogen kan huske.
De vigtigste valg har gået på at sikre gode eksport-aftaler med nabolandene, så det Cantiske folk kunne sikre sin velstand.

For et par regeringscyklusser siden landede [[K'Sum-klanen]] på Cantua's kyst og med sig bragte de guld nok til at købe land, værktøjer og folk nok til at grave naturressourcer ud af Cantua's undergrund, og viden nok til at omsætte ressourcerne til penge, som blev brugt til at opkøbe mere og mere land.

[[K'Sum-klanen]] er en familie af søfarende dværge, som er yderst dygtige indenfor handel og industrialisering. De havde en nærmest overnaturlig evne for at bygge maskiner ud af selv de simpleste ressourcer, som de kunne for til at gøre arbejdet for dem.

Først havde det Cantiske folk ikke nogen problemer med [[K'Sum-klanen]], tværtimod var de rigtigt glade for dem. De betalte en overvældende god pris for det land de købte, og de sørgede for utraditionelle, men indbringende eksport-eventyr, som både folket og regeringen kunne nyde godt af.

Først da det var for sent, at det gik op for Kongen, regeringen og folket, at de havde mistet deres elskede land til [[K'Sum-klanen]]. 
Kongen og regeringen forsøgte i skjul at optegne planer, som skulle tage deres land tilbage, men [[K'Sum-klanen]] havde for længst fået indsat deres egne folk i regeringen, og formåede at forpurre deres planer, før de overhovedet kunne starte. 

Kampen mod [[K'Sum-klanen]] blev aldrig til mere en et uorganiseret bonde-oprør. Folket havde ikke en chance mod deres maskiner. Udover at have bygget formidable industri-maskiner, havde [[K'Sum-klanen]] i al hemmelighed bygget en hær af kamp-maskiner - og de havde ingen problemer med at bruge dem mod det Cantiske folk.

[[My Leader]] formåede at forlade Cantua og agerer nu som Konge i eksil, for det resterende Cantiske folk, men er reelt uden meget magt. De som blev tilbage i Cantua har enten underkastet sig [[K'Sum-klanen]] eller lever i skjul, og de som formåede at flygte kan ikke gøre meget for Cantua.

Nu er Cantua gennemhullet af store åbne miner, hvor [[K'Sum-klanen]] hiver råstoffer op af jorden. Landsbyerne er blevet omlagt til må fabrikker til at forfine landets ressourcer eller til at bygge nye maskiner. Overalt er skorstene, som pumper sort røg ud i luften over landet og lukker solens lys ude.
Regnen falder som en grå, klæbrig og ætsende væske, som gør at man må beskytte sig, hvis man skal være udenfor i længere tid.

Selv hvis [[K'Sum-klanen]] forsvandt i dag, ville der gå generationer før at Cantua kunne blive det rene, grønne land, som det engang var. Jorden er ødelagt og forgiftet, folket fordrevet eller dræbt og uden håb, og hvad er der tilbage af regering eller monarki er fuldstændigt uden magt.

# Mooboard
![[Coal_Insect.jpg]]

![[Coal_BattleMech.jpg]]

![[SmokeStack.jpg]]

![[Destroyed_Village.jpg]]
